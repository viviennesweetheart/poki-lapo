---
title: toki nasa
authors:
  - jan Alonola
date: '2021-09-02'
collections:
  - lipu tenpo
  - lipu tenpo nanpa kule
license: CC-BY-SA 4.0
sources:
  - https://liputenpo.org/pdfs/0007kule.pdf
  - https://liputenpo.org/lipu/nanpa-kule/
  - https://commons.wikimedia.org/wiki/File:Lipu_tenpo_nanpa_kule_-_sitelen_sitelen.png
---

![sitelen sitelen](https://upload.wikimedia.org/wikipedia/commons/b/b3/Lipu_tenpo_nanpa_kule_-_sitelen_sitelen.png)

jan ala li jo e mi,  
taso, mi jo e jan.  
mi lon poka pi jan ni,  
mi moku ala e pan.  
mi moku e soweli lili,  
mi ken tawa sewi.  
mi tawa pi kalama ala,  
mi moku kin e kala.  
mi suwi, mi ko, mi wawa,  
mi jo e wawa lawa.  
mu mi li suwi,  
jan li olin e mi.  
seme li mi?